---
title: "Ekim Ayında Stockimg.ai’da Neler Yaptık?"
thumbnail: "https://raw.githubusercontent.com/Abdurrahman-Subh/mdx-blog/main/images/sai-comm-upd-oct-tr.png"
textThumbnail: "Stockimg.ai ekibi olarak Ekim ayı boyunca, iş birliğimizi ve ekibimizi daha da güçlendirmek için yoğun ve verimli bir dönemi geride bıraktık."
alt: "thumb october update"
date: "2024.11.01"
tags: ["Updates"]
author: "Stockimg Team"
lang: "tr"
---

![thumb october update](https://media.stockimg.ai/designed/d4uQGLPYhIfE.png)

Stockimg.ai ekibi olarak Ekim ayı boyunca, iş birliğimizi ve ekibimizi daha da güçlendirmek için yoğun ve verimli bir dönemi geride bıraktık. Gelişen mentorluğumuzdan etkinlik katılımlarımıza, iş birliklerimizden kullanıcı artışımıza kadar tüm önemli gelişmeleri sizinle paylaşmaktan mutluluk duyuyoruz.

## Yeni Özellikler ve Teknik Geliştirmeler

Ekim ayında, Stockimg.ai'ı taze bir arayüz, yeni araçlar ve altyapı iyileştirmeleri ile geliştirerek, AI ile üretilen görüntülerinizi oluşturup paylaşmayı daha da kolaylaştırdık:

- **Yenilenen Arayüz**: Ekim ayında, hem web hem de mobil kullanıcılarımız için daha kolay erişim sağlayan yeni bir kullanıcı arayüzü (UI) yayına alındı. Kategorilere erişimden yapay zeka ile resim üretme ve düzenlemeye kadar birçok işlem artık daha hızlı ve kullanıcı dostu bir tasarıma sahip. Mobil arayüzümüzün güncellemesi ise 9 Ekim’de devreye girdi.
- **Image Schedule Özelliği**: Ekim ayı itibarıyla, sosyal medya paylaşımlarınızı planlamanızı sağlayan Image Schedule özelliğini kullanıma sunduk. Artık Stockimg.ai üzerinden ürettiğiniz görselleri sosyal medya hesaplarınıza doğrudan entegre edebilir ve paylaşabilirsiniz.
- **Altyapı İyileştirmeleri**: Kullanıcılarımıza daha hızlı ve güvenilir bir deneyim sunmak için altyapımızda kapsamlı geliştirmeler gerçekleştirdik.

## Gelişen İş Birlikleri: Mentorluk ve Danışmanlık Süreçlerimiz

Bu ay, stratejik rehberlik ve iş geliştirme çalışmalarına büyük önem verdik:

- **Nuri Murat Avcı ile Mentorluk Görüşmeleri**: İleriye dönük stratejilerimizi gözden geçirmek ve yenilikçi çözümler geliştirmek için kıymetli mentorumuz Nuri Murat Avcı ile bir araya geldik.
- **TechSales Danışmanlığı**: Danışmanlık süreçlerimize TechSales ile hız kesmeden devam ediyoruz. Bu sayede pazarlama stratejilerimizi daha verimli hale getirmeyi hedefliyoruz.
- **TİM-TEB Girişim Evi ve BAŞLAT LLM Etki Programları**: Bu ay, girişimciliğe yönelik eğitim ve mentorluk seanslarına katılarak hem ekibimizin bilgi birikimini artırdık hem de startup ekosisteminde daha güçlü bir yer edindik.

## Saha Çalışmalarımız: Entegrasyonlar ve Potansiyel İş Birlikleri

Ekim ayında ekibimizle birlikte, teknik gelişimimizi ve iş birliği fırsatlarımızı genişletmeye yönelik bir dizi önemli görüşme gerçekleştirdik:

- **Meta Mentorship Session**: Llama entegrasyonu konusundaki yenilikçi fikirleri keşfetmek için Meta'nın mentorluk oturumuna katıldık. Bu entegrasyonun Stockimg.ai kullanıcılarına nasıl bir fayda sağlayabileceğini ele aldık.
- **Yapı Kredi Dijital Pazarlama Ekibi ile Görüşmeler**: Yeni iş birliği olanaklarını değerlendirmek adına Yapı Kredi ekibiyle bir araya geldik ve potansiyel iş birliğimiz hakkında fikir alışverişinde bulunduk.
- **AWS Teknik Ekibi ile Altyapı Değerlendirme Toplantısı**: AWS ekibiyle altyapımızı geliştirme odaklı bir toplantı yaparak, gelecekteki teknoloji ihtiyaçlarımızı gözden geçirdik ve ileriye dönük çözümler geliştirmeye başladık.

## Ekim Ayında Katıldığımız Etkinlikler: Dünya Çapında Stockimg.ai’ı Temsil Ettik

Ekim ayında global sahnede yer almak ve sektördeki en iyi isimlerle buluşmak bizim için önemli bir fırsattı:

![teknofest graduation](https://raw.githubusercontent.com/Abdurrahman-Subh/mdx-blog/main/images/oct-teknofest.png)

- **Teknofest 2024 Mezuniyet Töreni**: T3 Girişim Hızlandırma programı kapsamında 2-6 Ekim tarihlerinde Teknofest’e katıldık. Selçuk Bayraktar ve Cumhurbaşkanı Recep Tayyip Erdoğan’dan ödül almak, emeğimizin karşılığını görmek adına büyük bir onurdu.

![nasa space appss Sponsorship](https://raw.githubusercontent.com/Abdurrahman-Subh/mdx-blog/main/images/oct-nasa.png)

- **NASA Space Apps Challenge Etkinliğine Sponsor Olduk**: NASA’nın 5-6 Ekim tarihlerinde gerçekleştirdiği NASA Space Apps Challenge etkinliğinde sponsor olarak yer aldık, markamızın bilim ve teknolojiye olan katkısını artırdık.

![dubai event](https://raw.githubusercontent.com/Abdurrahman-Subh/mdx-blog/main/images/oct-dubai.png)

- **Dubai GITEX Expand North Star 2024**: 13-16 Ekim tarihlerinde Dubai’de düzenlenen bu etkinlikte Türkiye Pavilyonu’nda yer aldık ve Stockimg.ai’ı uluslararası bir platformda tanıtma fırsatı bulduk.

![webrazzi event](https://raw.githubusercontent.com/Abdurrahman-Subh/mdx-blog/main/images/oct-webrazzi.png)

- **Webrazzi Summit 2024**: 23 Ekim’de gerçekleşen Webrazzi Summit’te yerimizi alarak sektörün önemli oyuncularıyla ağımızı genişlettik.

![youtube](https://raw.githubusercontent.com/Abdurrahman-Subh/mdx-blog/main/images/oct-yt.png)

- **Melekasks Youtube Röportajı**: 25 Ekim’de Melekasks Youtube kanalında Stockimg.ai hakkında bilgi verdik, projelerimizi ve vizyonumuzu daha geniş kitlelere aktardık.

![baslat llm](https://raw.githubusercontent.com/Abdurrahman-Subh/mdx-blog/main/images/oct-llm.png)

- **BAŞLAT LLM Etki Programı Mezuniyeti**: 31 Ekim'de Türkiye Yapay Zeka İnisiyatifi’nin düzenlediği bu programdan mezun olduk. Kurucu ortağımız Buğrahan Zeki Kadak, programın Demo Day etkinliğinde başarılı bir sunum gerçekleştirdi.

## Diğer Ödüllerimiz ve Başarılarımız

![g2 fall momentum](https://raw.githubusercontent.com/Abdurrahman-Subh/mdx-blog/main/images/g2-fall.png)

- **G2 Fall 2024 Momentum Lideri Ödülü:** Stockimg.ai, G2 Fall 2024 Momentum Lideri olarak Adobe Stock gibi önemli rakiplerini geride bırakarak büyük bir başarı elde etti! Bu ödül, hızla büyüyen topluluğumuz, kullanıcı memnuniyeti konusundaki hassasiyetimiz ve tasarım dünyasına getirdiğimiz yenilikçi bakış açısının bir yansıması. Bu başarıyı mümkün kılan tüm kullanıcılarımıza yürekten teşekkür ediyoruz.

## Ekim Ayı Rakamlarla Stockimg.ai Büyümesi

Ekim ayı boyunca kullanıcı sayımız, içerik üretimimiz ve gelirlerimizde dikkat çekici bir büyüme kaydettik:

- **Kullanıcı Artışı**: Toplam kullanıcı sayımız, geçen aya göre, ekim ayında 101.183 artarak toplamda 2,912,895 seviyesine ulaştı.
- **İçerik Üretimi**: Kullanıcılarımızın yarattığı içerik sayısı 163.477 artarak yeni bir rekora imza attı. Sitemizde toplam üretilen görsel sayıdı 5,921,750'ye ulaştı.

Ekim ayında elde ettiğimiz başarılar, güçlü bir vizyonla çıktığımız bu yolda yalnızca bir başlangıç. Yeni ayda daha fazla inovasyon, daha fazla iş birliği ve kullanıcılarımız için daha iyi bir deneyim sunmak adına çalışmalarımıza kasım ayında da hız kesmeden devam edeceğiz.
